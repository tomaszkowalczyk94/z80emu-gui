<html>

<head>
    <meta http-equiv="Content-Type" content="text/html; charset=utf-8">
<body>

<body>

<div class="google-auto-placed" style="text-align: center; width: 100%; height: auto; clear: both;"><ins data-ad-format="auto" class="adsbygoogle adsbygoogle-noablate" data-ad-client="ca-pub-2048408300128807" data-adsbygoogle-status="done" style="display: block; margin: 12px auto 10px; background-color: transparent;"></ins></div><h1 class="main">Przykłady Implementacji Sprzętowej i Programowej - Sprzęt</h1>
<hr color="#336699" size="1">
<div class="bl1">
    <h2><a name="System_Minimalny">System Minimalny</a></h2>
    <p class="bl1">Ten rozdział jest wprowadzeniem do tworzenia systemów
        wykorzystujących mikroprocesor Z80. <a href="#Rys.17">Rys.17</a> przedstawia
        prosty system Z80.</p>
    <p class="bl1">Każdy system oparty na Z80 musi zawierać następujące elementy:</p>
    <div class="bl1">
        <ul>
            <li>
                Zasilanie 5V</li>
            <li>
                Oscylator</li>
            <li>
                Urządzenia pamięci</li>
            <li>
                Obwody we/wy</li>
            <li>
                Mikroprocesor</li>
        </ul>
    </div>
    <p class="bl4"><a name="Rys.17">
        <img border="0" src="images/0006_01.gif" width="562" height="420"></a></p>
    <p class="bl4">Rys.17 Minimalny System Komputerowy Z80</p>
    <p class="bl1">&nbsp;</p>
    <p class="bl1">Ponieważ mikroprocesor Z80 wymaga tylko pojedynczego zasilania
        5V, większość małych systemów można zbudować przy zastosowaniu tylko
        pojedynczego zasilania.</p>
    <p class="bl1">Pamięć zewnętrzna może tworzyć dowolny zestaw standardowych
        pamięci RAM, ROM lub EPROM. Na <a href="#Rys.17">rys.17</a> pojedyncza pamięć
        ROM 8K bit <span class="rem">(1KB)</span> obejmuje cały system pamięciowy.
        Konfiguracja wewnętrznych rejestrów Z80 zawiera wystarczająco dużo pamięci, aby
        w prostych zastosowaniach nie była potrzebna zewnętrzna pamięć RAM.</p>
    <p class="bl1">Obwody we/wy pozwalają komputerowi na współpracę z urządzeniami
        zewnętrznymi. Na <a href="#Rys.17">rys.17</a> wyjście to 8 bitowy wektor
        sterujący, a wejście to 8 bitowe słowo stanu. Dane wejściowe mogą być dołączane
        do magistrali danych za pomocą dowolnych bramek trójstanowych, natomiast dane
        wyjściowe można zapamiętywać w dowolnych przerzutnikach TTL typu latch. Jako
        obwód we/wy służy układ Z80 PIO.&nbsp; Ten pojedynczy układ podłącza się do
        magistrali danych w sposób pokazany powyżej. Udostępnia on wymagane 16 bitów
        we/wy kompatybilnego z układami TTL. Ten prosty komputer o dosyć dużych
        możliwościach jest zbudowany tylko z trzech układów LSI, prostego oscylatora i
        pojedynczego zasilania 5V.</p>
    <p class="bl1">&nbsp;</p>
    <h2><a name="Dodawanie_pamięci_RAM">Dodawanie pamięci RAM</a></h2>
    <p class="bl1">Większość systemów komputerowych wymaga nieco zewnętrznej pamięci
        RAM na przechowywanie danych oraz realizację stosu maszynowego. Rys.18 pokazuje
        sposób dodania 256 bajtów pamięci statycznej do przykładu z rys.17. Przestrzeń
        adresowa zostanie zorganizowana następująco:</p>
    <div align="center">
        <table border="0" id="table1" cellpadding="4" style="border-collapse: collapse">
            <tbody><tr>
                <td>&nbsp;</td>
                <td><b>Adres:</b></td>
            </tr>
            <tr>
                <td style="text-align: center; border: 2px solid #000000" bgcolor="#F0F0F0">
                    1 KB pamięci ROM</td>
                <td>0000H<br>
                    <br>
                    03FFH</td>
            </tr>
            <tr>
                <td style="text-align: center; border: 2px solid #000000" bgcolor="#F0F0F0">
                    256 bajtów pamięci RAM</td>
                <td>0400H<br>
                    <br>
                    04FFH</td>
            </tr>
            </tbody></table>
    </div>
    <p class="bl1">&nbsp;</p>
    <p class="bl1">Na tym rysunku przestrzeń adresowa jest opisana w notacji
        szesnastkowej. Bit adresowy A10 oddziela obszar ROM od obszaru RAM, co pozwala
        użyć tego adresu do funkcji wyboru układu pamięci. Przy większej ilości
        zewnętrznej ROM lub RAM konieczny jest prosty dekoder TTL do tworzenia sygnałów
        wyboru modułów pamięciowych.</p>
    <p class="bl1">&nbsp;</p>
    <p class="bl4"><a name="Rys.18">
        <img border="0" src="images/0006_02.gif" width="864" height="328"></a></p>
    <p class="bl4">Rys.18 Implementacja ROM i RAM</p>
    <p class="bl4">&nbsp;</p>
    <h2><a name="Kontrola_szybkości_pamięci">Kontrola szybkości pamięci</a></h2>
    <p class="bl1">W wielu systemach wolne pamięci mogą zmniejszyć koszty. Linia
        <span style="text-decoration: overline">WAIT</span> w mikroprocesorze Z80
        pozwala mu współpracować z pamięcią o dowolnej szybkości. Wymagania co do czasu
        dostępu do pamięci są najbardziej istotne w fazie
        <span style="text-decoration: overline">M1</span> cyklu pobierania instrukcji.
        Wszystkie pozostałe cykle dostępu do pamięci kończą się w dodatkowym czasie
        równym jednej połowie cyklu zegarowego. Dlatego czasami dobrze jest dodać jeden
        cykl oczekiwania do cyklu M1, aby mogły być użyte wolniejsze pamięci. Na
        <a href="#Rys.19">rys.19</a> jest przykład prostego obwodu, który realizuje to
        zadanie. Obwód ten można zmienić tak, aby dodać pojedynczy cykl oczekiwania do
        dowolnego dostępu do pamięci, co pokazano na <a href="#Rys.20">rys.20</a>.</p>
    <p class="bl1">&nbsp;</p>
    <p class="bl4">
        <img border="0" src="images/0006_03.gif" width="781" height="393"></p>
    <p class="bl4"><a name="Rys.19">Rys.19</a> Dodawanie jednego cyklu oczekiwania
        do cyklu M1</p>
    <p class="bl1">&nbsp;</p>
    <p class="bl4">
        <img border="0" src="images/0006_04.gif" width="855" height="353"></p>
    <p class="bl4"><a name="Rys.20">Rys.20</a> Dodawanie jednego cyklu oczekiwania
        do dowolnego cyklu pamięci</p>
    <p class="bl1">&nbsp;</p>
    <h2><a name="Połączenie_z_pamięciami_dynamicznymi_RAM">Połączenie z pamięciami
        dynamicznymi RAM</a></h2>
    <p class="bl1">Każda z osobna pamięć dynamiczna RAM posiada swoje własne
        specyfikacje, które wymagają nieznacznych modyfikacji przedstawionych tutaj
        przykładowych rozwiązań. Firma ZILOG udostępniła materiały opisujące sposoby
        łączenia mikroprocesora Z80 z większością popularnych pamięci dynamicznych RAM.</p>
    <p class="bl1"><a href="#Rys.21">Rys.21</a> przedstawia sieć logiczną niezbędną do połączenia 8 KB
        pamięci dynamicznej RAM przy pomocy 18-nóżkowych pamięci dynamicznych 4K. Sieć
        logiczna zakłada, iż ta pamięć RAM będzie jedyną pamięcią w systemie, więc linia
        A12 jest używana do wyboru pomiędzy dwoma stronami pamięci. W czasie odświeżania
        wszystkie pamięci w systemie muszą być odczytane. Mikroprocesor udostępnia
        poprawny adres na liniach od A0 do A6. Przy dodawaniu większej ilości pamięci do
        systemu konieczne jest zastąpienie tylko tych dwóch bramek, które działają na
        linii A12, dekoderem operującym na wszystkich pożądanych bitach adresowych. W
        większych systemach zwykle potrzebne stają się bufory magistrali adresowej i
        adresowej.</p>
    <p class="bl1">&nbsp;</p>
    <p class="bl4">
        <img border="0" src="images/0006_05.gif"><br>
        <a name="Rys.21">Rys.21</a> Dołączanie pamięci dynamicznych</p>
</div>
<p class="bl1">&nbsp;</p>





</body>
</html>