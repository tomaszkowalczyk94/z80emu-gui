<html>

<head>
    <meta http-equiv="Content-Type" content="text/html; charset=utf-8">
<body>

<h1 class="main">Przegląd - Reakcja na przerwanie</h1>
<hr color="#336699" size="1">
<div class="bl1">
    <h1><a name="Przegląd">Ogólnie</a></h1>
    <p class="bl1">Przerwanie pozwala urządzeniom peryferyjnym zawiesić bieżące
        działanie mikroprocesora i zmusić go do wykonania procedury obsługi danego
        urządzenia. Ta procedura obsługi wymaga zwykle wymiany danych, statusu lub
        informacji kontrolnej pomiędzy mikroprocesorem a danym urządzeniem. Gdy
        procedura obsługi zostanie zakończona, mikroprocesor powraca do wykonywania
        przerwanego zadania.</p>
    <p class="bl1">&nbsp;</p>
    <h2 class="bl1"><a name="Włączanie/Wyłączanie_Obsługi_Przerwań">
        Włączanie/Wyłączanie Obsługi Przerwań</a></h2>
    <p class="bl2">Mikroprocesor Z80 posiada dwa wejścia przerwań, maskowane
        programowo wejście <span style="text-decoration: overline">INT</span> oraz
        niemaskowane wejście <span style="text-decoration: overline">NMI</span>.
        Przerwanie niemaskowane nie może być zablokowane przez programistę i jest
        przyjmowane zawsze, gdy urządzenie peryferyjne go zażąda. Drugi rodzaj
        przerwania, maskowane INT, jest zarezerwowane zwykle dla bardzo ważnych funkcji,
        które programista możne selektywnie blokować lub odblokowywać. Dzięki temu
        programista może zablokować to przerwanie w okresach, gdy jego program ma
        ograniczenia czasowe nie pozwalające obsługiwać przerwań. W mikroprocesorze Z80
        znajduje się przerzutnik flip-flop aktywacji obsługi przerwań <span class="rem">
(IFF - Interrupt Flip-Flop)</span>, który jest ustawiany lub zerowany przez
        programistę przy pomocy instrukcji <code>EI <span class="rem"></span></code>(Enable Interrupt -
        włączenie obsługi przerwań) i <code>DI</code> <span class="rem">(Disable Interrupt -
wyłączenie obsługi przerwań)</span>. Gdy przerzutnik IFF jest wyzerowany,
        mikroprocesor nie akceptuje przerwań INT.</p>
    <p class="bl2">Dwa przerzutniki flip-flop aktywacji obsługi przerwań IFF1 i
        IFF2.</p>
    <p class="bl2">&nbsp;</p>
    <div align="center">
        <table border="0" cellpadding="4" style="border-collapse: collapse">
            <tbody><tr>
                <td style="border: 1px solid #000000" bgcolor="#F0F0F0"><b>
                    <span lang="en">&nbsp;&nbsp;&nbsp;IFF1&nbsp;&nbsp;&nbsp;</span></b></td>
                <td><b><span lang="en">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></b></td>
                <td style="border: 1px solid #000000" bgcolor="#F0F0F0"><b>
                    <span lang="en">&nbsp;&nbsp;&nbsp;IFF2&nbsp;&nbsp;&nbsp;</span></b></td>
                <td><b><span lang="en">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</span></b></td>
            </tr>
            <tr>
                <td colspan="2">Wyłącza obsługę<br>
                    przerwań</td>
                <td colspan="2">Tymczasowe miejsce<br>
                    przechowywania stanu IFF1</td>
            </tr>
            </tbody></table>
    </div>
    <p class="bl2">Stan przerzutnika IFF1 jest używany do blokowania obsługi
        przerwań, natomiast przerzutnik IFF2 wykorzystuje się jako tymczasowe miejsce
        pamiętania stanu przerzutnika IFF1.</p>
    <p class="bl2">Reset mikroprocesora wymusza wyzerowanie obu przerzutników IFF1 i
        IFF2, co blokuje obsługę przerwań. Obsługę tę można w każdej chwili włączyć
        programowo instrukcją <code>EI</code>. Gdy instrukcja <code>EI</code> jest w trakcie wykonywania, to nie
        jest przyjmowane żadne aktywne przerwanie aż do momentu wykonania następnej po
        <code>EI</code> instrukcji. To opóźnienie jednej instrukcji jest konieczne, gdy następną
        instrukcją jest instrukcja powrotu. Przerwania nie będą obsługiwane aż do
        zakończenia wykonywania instrukcji powrotu. Instrukcja <code>EI</code> ustawia oba
        przerzutniki IFF1 i IFF2 na stan włączony. Gdy mikroprocesor przyjmuje
        przerwanie maskowane, oba IFF1 i IFF2 zostają automatycznie wyzerowane, co
        blokuje obsługę dalszych przerwań aż programista wyda nową instrukcję <code>EI</code>. Zwróć
        uwagę, iż we wszystkich poprzednich przypadkach IFF1 i IFF2 są zawsze równe.</p>
    <p class="bl2">Przeznaczeniem IFF2 jest przechowanie stanu IFF1, gdy pojawi się
        przerwanie niemaskowane. Gdy zostanie ono zaakceptowane, IFF1 resetuje się w
        celu zapobieżenia przyjmowaniu dalszych przerwań aż do ponownego włączenia ich
        obsługi przez programistę. W ten sposób po przyjęciu przerwania niemaskowanego
        przerwania maskowane są zablokowane, lecz poprzedni stan IFF1 został
        zapamiętany, zatem kompletny stan mikroprocesora sprzed przerwania niemaskowanego można w każdej chwili przywrócić. Przy instrukcjach <code>LD A,I</code>
        <span class="rem"><code>(Load Register A with Register I</code> - ładuj
akumulator A rejestrem przerwań I) </span>oraz <code>LD A,R</code> <span class="rem">(<code>Load
Register A with&nbsp; Register R</code> - ładuj akumulator A rejestrem
odświeżania R)</span> stan przerzutnika IFF2 zostaje skopiowany do znacznika
        parzystości, gdzie można go testować lub zapamiętywać.</p>
    <p class="bl2">Drugą metodą odtwarzania stanu IFF1 jest wykonanie instrukcji
        <code>RETN</code> <span class="rem">(<code>Return From Non-Mascable Interrupt</code> - powróć
z przerwania niemaskowanego)</span>.&nbsp; Instrukcja ta oznacza, iż procedura
        obsługi przerwania niemaskowanego została zakończona i zawartość IFF2 jest teraz
        kopiowana z powrotem do IFF1, aby stan tego przerzutnika został odtworzony
        automatycznie z okresu przed przyjęciem przerwania niemaskowanego.</p>
    <p class="bl2">Tablica 1 jest podsumowaniem efektów różnych instrukcji na te dwa
        przerzutniki flip-flop.</p>
    <p class="bl2">&nbsp;</p>
    <div align="center">
        <p class="bl2"><a name="Tablica_1">Tablica 1</a>. Przerzutniki flip-flop
            Włączania/Wyłączania Obsługi Przerwań</p>
        <table border="1" cellspacing="0" cellpadding="4" style="border-collapse: collapse" bordercolor="#000000">
            <tbody><tr>
                <td bgcolor="#333333"><b><font color="#FFFFFF">Operacja</font></b></td>
                <td bgcolor="#333333"><b><font color="#FFFFFF">IFF1</font></b></td>
                <td bgcolor="#333333"><b><font color="#FFFFFF">IFF2</font></b></td>
                <td bgcolor="#333333"><b><font color="#FFFFFF">Komentarz</font></b></td>
            </tr>
            <tr>
                <td bgcolor="#CCCCCC">Reset mikroprocesora</td>
                <td bgcolor="#F0F0F0">0</td>
                <td bgcolor="#F0F0F0">0</td>
                <td>Wyłączona obsługa przerwań maskowanych
                    <span style="text-decoration: overline">INT</span></td>
            </tr>
            <tr>
                <td bgcolor="#CCCCCC">Wykonanie instrukcji <code>DI</code></td>
                <td bgcolor="#F0F0F0">0</td>
                <td bgcolor="#F0F0F0">0</td>
                <td>Wyłączona obsługa przerwań maskowanych
                    <span style="text-decoration: overline">INT</span></td>
            </tr>
            <tr>
                <td bgcolor="#CCCCCC">Wykonanie instrukcji <code>EI</code></td>
                <td bgcolor="#F0F0F0">1</td>
                <td bgcolor="#F0F0F0">1</td>
                <td>W\łączona obsługa przerwań maskowanych
                    <span style="text-decoration: overline">INT</span></td>
            </tr>
            <tr>
                <td bgcolor="#CCCCCC">Wykonanie instrukcji <code>LD&nbsp;A,I</code></td>
                <td bgcolor="#F0F0F0">*</td>
                <td bgcolor="#F0F0F0">*</td>
                <td>IFF2 → Znacznik Parzystości</td>
            </tr>
            <tr>
                <td bgcolor="#CCCCCC">Wykonanie instrukcji L<code>D&nbsp;A,R</code></td>
                <td bgcolor="#F0F0F0">*</td>
                <td bgcolor="#F0F0F0">*</td>
                <td>IFF2 → Znacznik Parzystości</td>
            </tr>
            <tr>
                <td bgcolor="#CCCCCC">Przyjęcie <span style="text-decoration: overline">
      NMI</span></td>
                <td bgcolor="#F0F0F0">0</td>
                <td bgcolor="#F0F0F0">*</td>
                <td>Wyłączona obsługa przerwań maskowanych
                    <span style="text-decoration: overline">INT</span></td>
            </tr>
            <tr>
                <td valign="top" bgcolor="#CCCCCC">Wykonanie instrukcji <code>RETN</code></td>
                <td valign="top" bgcolor="#F0F0F0">IFF2</td>
                <td valign="top" bgcolor="#F0F0F0">*</td>
                <td valign="top">IFF2 → IFF1<br>
                    oznacza zakończenie procedury obsługi przerwania niemaskowanego</td>
            </tr>
            </tbody></table>
        <p>&nbsp;</p></div>
    <h3><a name="Reakcja_mikroprocesora">Reakcja mikroprocesora</a></h3>
    <h4 class="bl1"><a name="Przerwanie_Niemaskowane">Przerwanie Niemaskowane</a></h4>
    <p class="bl2">Mikroprocesor zawsze akceptuje przerwanie niemaskowane. Gdy
        wystąpi, mikroprocesor ignoruje następną, pobraną już instrukcję i zamiast niej
        wykonuje restart od adresu <code>0066H</code>. Mikroprocesor działa tak, jakby wykonywał
        instrukcję restartu, lecz do adresu innego, niż jeden z ośmiu programowych
        adresów restartu. Restart jest jedynie wywołaniem podprogramu leżącego w
        specyficznym obszarze strony 0 w pamięci.</p>
    <p class="bl2">Obsługa przerwania maskowanego przez mikroprocesor może być
        zaprogramowana do wykonywania w jednym z trzech możliwych trybów.</p>
    <h4 class="bl1"><a name="Tryb_0">Tryb 0</a></h4>
    <p class="bl2">Ten tryb przypomina reakcję na przerwania mikroprocesora 8080A. W
        trybie 0 urządzenie przerywające może umieścić na magistrali danych dowolną
        instrukcję a mikroprocesor ją wykona. Zatem urządzenie przerywające dostarcza
        następnej instrukcji do wykonania. Często jest to instrukcja restartu, gdyż
        urządzenie przerywające musi w takim przypadku dostarczyć tylko jednobajtową
        instrukcję. Jednakże może zostać wykonana dowolna inna instrukcja, przykładowo
        3-bajtowy skok do jakiejkolwiek lokacji w pamięci.</p>
    <p class="bl2">Liczba cykli zegarowych niezbędnych do wykonania tej instrukcji
        jest o dwa większa od normalnej liczby cykli dla tej instrukcji. Dzieje się tak
        z tego powodu, iż mikroprocesor automatycznie dodaje dwa stany oczekiwania do
        cyklu odpowiedzi na przerwanie, aby udostępnić wystarczająco dużo czasu na
        implementację sterowania zewnętrzną kolejką przerwań priorytetowych. Na
        <a href="0004.php#Rys.9">rys.9</a> i <a href="0004.php#Rys.10">rys.10</a>
        przedstawione są szczegółowe przebiegi czasowe przy odpowiedzi na przerwanie. Po
        zastosowaniu <span style="text-decoration: overline">RESET</span> mikroprocesor
        automatycznie wchodzi w Tryb 0.</p>
    <h4 class="bl1"><a name="Tryb_1">Tryb 1</a></h4>
    <p class="bl2">Ten tryb jest wybierany przez programistę, mikroprocesor reaguje
        na przerwanie przez wykonanie restartu od adresu <code>0038H</code>. Zatem reakcja jest
        identyczna jak reakcja na przerwanie niemaskowane, z tą różnicą, iż adresem
        wywoływanym jest <code>0038H</code> zamiast <code>0066H</code>. Liczba cykli wymaganych do wykonania
        instrukcji restartu jest o dwa większa od normalnej z powodu dodanych dwóch
        stanów oczekiwania.</p>
    <h4 class="bl1"><a name="Tryb_2">Tryb 2</a></h4>
    <p class="bl2">Ten tryb jest najmocniejszym trybem reakcji na przerwanie. Za
        pomocą pojedynczego bajtu od użytkownika może zostać wykonane pośrednie
        wywołanie do dowolnego miejsca w pamięci.</p>
    <p class="bl2">W tym trybie programista tworzy tablicę 16-bitowych adresów
        startowych dla każdej procedury obsługi przerwania.&nbsp; Tablica ta może być
        umieszczona w dowolnym miejscu w pamięci. Gdy przerwanie zostanie przyjęte, musi
        zostać utworzony 16-bitowy wskaźnik w celu pobrania z tej tablicy adresu
        startowego pożądanej procedury obsługi przerwania. Górne osiem bitów tego
        wskaźnika tworzy zawartość rejestru I. Rejestr I musi zostać załadowany
        odpowiednią wartością przez programistę, np. instrukcją <nobr><code>LD I,A</code></nobr>.
        Reset mikroprocesora zeruje rejestr <code>I</code>, aby był zainicjowany na 0.
        Dolne osiem bitów wskaźnika musi przekazać urządzenie przerywające. Od
        urządzenia tego wymagane jest tylko siedem bitów, ponieważ najmniej znaczący bit
        będzie zawsze ustawiony na zero. Potrzebne dlatego, iż wskaźnik zostanie użyty
        do pobrania dwóch sąsiednich bajtów, aby utworzyły kompletny 16-bitowy adres
        procedury obsługującej to przerwanie, a adresy muszą zawsze być umieszczane w
        pamięci na adresach parzystych.</p>
    <p class="bl2">&nbsp;</p>
    <p class="bl4"><a name="Rys.16"><img border="0" src="images/0005_01.gif" width="593" height="269"></a></p>
    <p class="bl4">Rys.16 Reakcja na przerwanie w trybie 2</p>
    <p class="bl2">Pierwszy bajt tablicy jest najmniej znaczącym <span class="rem">
(dolną połówką adresu)</span>. Programista musi wypełnić tę tablicę poprawnymi
        adresami przed przyjęciem jakiegokolwiek przerwania.</p>
    <p class="bl2">Programista może zmieniać zawartość tej tablicy umieszczając ją w
        RAM, co również pozwala na obsługiwanie tych samych urządzeń zewnętrznych przez
        różne procedury.</p>
    <p class="bl2">Gdy urządzenie przerywające dostarczy dolną część wskaźnika,
        mikroprocesor automatycznie umieszcza na stosie licznik programu, pobiera adres
        startowy z tablicy i wykonuje skok pod ten adres. Ten tryb reakcji wymaga 19
        okresów zegara <span class="rem">(siedem do pobrania dolnych 8 bitów od
urządzenia przerywającego, sześć do zapisu licznika programu i sześciu do
pobrania adresu skoku)</span>.</p>
    <p class="bl2">Urządzenia peryferyjne systemu Z80 posiadają łańcuchową strukturę
        priorytetów przerwań, która automatycznie przekazuje mikroprocesorowi
        zaprogramowany wektor podczas potwierdzenia przyjęcia obsługi przerwania. Więcej
        informacji na ten temat znajdziesz w Instrukcji Użytkownika dla Urządzeń I/O
        mikroprocesora Z80.</p>
</div>
<p class="bl4">&nbsp;</p>





</body>
</html>