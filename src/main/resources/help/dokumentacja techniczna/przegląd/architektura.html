<html>

<head>
    <meta http-equiv="Content-Type" content="text/html; charset=utf-8">
<body>

<h1 class="main">Przegląd - Architektura</h1>
<hr color="#336699" size="1">
<div class="bl1">
    <p class="bl1">Rodzina komponentów <span class="b">ZiLOG</span> Z80 należy do
        czwartej generacji układów mikroprocesorowych posiadających wyjątkową moc
        obliczeniową. Oferują one większą przepustowość systemu oraz bardziej efektywne
        wykorzystywanie pamięci&nbsp; niż porównywalne mikroprocesory drugiej czy
        trzeciej generacji. Oferowana szybkość pracy od 6 do 20MHz jest zupełnie
        wystarczająca w szerokim zakresie zastosowań. Wewnętrzne rejestry zawierają 208
        bitów bardzo szybkiej pamięci do zapisu i odczytu , która jest dostępna dla
        programisty. Rejestry te zawierają dwa zestawy po sześć rejestrów ogólnego
        przeznaczenia, które można używać indywidualnie jako albo rejestry 8-mio bitowe,
        albo pary rejestrów 16-to bitowych. Dodatkowo istnieją dwa zestawy rejestrów
        akumulatora oraz znaczników.</p>
    <p class="bl1">Mikroprocesor Z80 zawiera również Wskaźnik Stosu, Licznik
        Programu, dwa rejestry indeksowe, rejestr odświeżania oraz rejestr przerwań.
        Układ Z80 łatwo adaptuje się w różnych urządzeniach, ponieważ wymaga on
        pojedynczego zasilania +5V. Wszystkie sygnały wyjściowe są w pełni dekodowane i
        przystosowane czasowo do sterowania standardowymi układami pamięci i
        wejścia/wyjścia; mikroprocesor Z80 jest wspierany przez olbrzymią rodzinę
        układów we/wy firmy ZiLOG oraz trzeciorzędnych producentów.</p>
    <p class="bl1">Na rys.1 przedstawiona jest wewnętrzna architektura oraz główne
        elementy składowe mikroprocesora Z80.</p>
    <p class="bl2">&nbsp;</p>
    <p class="bl2" style="text-align: center">
        <a name="Rys.1">
            <img border="0" src="images/0002_01.gif" width="640" height="321"></a></p>
    <p class="bl2" style="text-align: center">Rys.1 Schemat
        blokowy mikroprocesora Z80</p>
    <h2><a name="Rejestry">Rejestry</a> procesora</h2>
    <p class="bl1">Mikroprocesor Z80 zawiera 208 bitów pamięci R/W, które są
        dostępne dla programisty. Rys.2 ilustruje sposób podziału tej pamięci na
        osiemnaście rejestrów 8-bitowych oraz cztery rejestry 16-bitowe. Wszystkie
        rejestry Z80 zbudowane są ze statycznej pamięci RAM. Rejestry zawierają dwa
        zestawy po sześć rejestrów ogólnego przeznaczenia, które można indywidualnie
        używać jako rejestry <nobr>8-bitowe</nobr> lub w parach jako rejestry 16-bitowe.
        Mamy również dwa akumulatory i dwa rejestry znaczników oraz sześć rejestrów o
        specjalnym przeznaczeniu.</p>
    <p class="bl1">&nbsp;</p>
    <p class="bl1" style="text-align: center"><a name="Rys.2"><img border="0" src="images/0002_02.gif" width="461" height="305"></a></p>
    <p class="bl1" style="text-align: center">Rys.2 Konfiguracja
        rejestrów mikroprocesora Z80</p>
    <p class="bl1">&nbsp;</p>
    <h2>Rejestry specjalnego przeznaczenia</h2>
    <h4 class="bl1">Licznik Rozkazów <span style="font-weight: 400"> <span class="rem">(PC)</span></span></h4>
    <p class="bl2"><span class="b">Licznik Rozkazów <code>PC</code></span> <span class="rem">
(ang. Program Counter)</span> przechowuje 16-bitowy adres bieżąco pobieranej z
        pamięci instrukcji. PC jest automatycznie zwiększany po przesłaniu swojej
        zawartości na linie adresowe. Gdy zdarza się skok w programie, nowa wartość jest
        automatycznie umieszczana w PC, zastępując wartość poprzednio zwiększoną.</p>
    <h4 class="bl1">Wskaźnik Stosu <span style="font-weight: 400"> <span class="rem">(SP)</span></span></h4>
    <p class="bl2"><span class="b">Wskaźnik Stosu <code>SP</code></span> <span class="rem">(ang.
Stack Pointer)</span> przechowuje 16-bitowy adres bieżącego wierzchołka stosu,
        który może znajdować się w dowolnym miejscu zewnętrznej pamięci RAM. Pamięć
        zewnętrznego stosu ma strukturę typu <span class="b">LIFO</span>
        <span class="rem">(ang. Last In First Out - ostatni wszedł a pierwszy wyszedł)</span>.
        Dane mogą być umieszczane na stosie z określonych rejestrów mikroprocesora oraz
        pobierane ze stosu do tychże rejestrów przez wykonanie instrukcji PUSH lub POP.
        Dane pobierane ze stosu są zawsze danymi ostatnio na nim umieszczonymi. Stos
        umożliwia prostą implementację wielopoziomowych przerwań, nieograniczonego
        zagnieżdżania podprogramów oraz upraszcza wiele rodzajów przetwarzania danych.</p>
    <h4 class="bl1">Dwa Rejestry Indeksowe <span style="font-weight: 400"> <span class="rem">(IX oraz IY)</span></span></h4>
    <p class="bl2">Dwa niezależne rejestry indeksowe przechowują 16-bitowy adres
        bazowy, który używany jest w indeksowanych trybach adresowania. W takim trybie
        rejestr indeksowy stosuje się jako bazę wskazującą obszar pamięci, z którego
        będą dane pobierane lub do którego dane będą zapisywane. W instrukcjach z
        indeksowaniem występuje dodatkowy bajt określający przemieszczenie w stosunku do
        adresu bazowego. Przemieszczenie jest liczbą całkowitą ze znakiem zapisana w
        kodzie uzupełnienia do 2 - U2. Taki tryb adresowania znacząco upraszcza wiele
        programów, szczególnie tych używających tablic danych.</p>
    <h4 class="bl1">Rejestr Strony Adresu Przerwania <span style="font-weight: 400"> <span class="rem">(I)</span></span></h4>
    <p class="bl2">Mikroprocesor Z80 może pracować w trybie, gdzie w odpowiedzi na
        przerwanie następuje wywołanie procedury obsługującej je umieszczonej w dowolnym
        obszarze pamięci. Do tego celu wykorzystywany jest rejestr <code>I</code>, w
        którym przechowywane jest 8 najstarszych bitów adresu procedury obsługi
        przerwania <span class="rem">(tzw. adres strony</span>), a młodsze 8 bitów
        podaje urządzenie zgłaszające przerwanie. Właściwość ta pozwala dynamicznie
        rozmieszczać procedury obsługi przerwań w dowolnym miejscu pamięci z minimalnym
        czasem dostępu do takiej procedury.</p>
    <h4 class="bl1">Rejestr Odświeżania Pamięci <span style="font-weight: 400"> <span class="rem">(R)</span></span></h4>
    <p class="bl2">Mikroprocesor Z80 zawiera licznik odświeżania pamięci,
        umożliwiający wykorzystanie pamięci dynamicznych z taką samą łatwością jak
        pamięci statycznych. Po pobraniu każdej instrukcji siedem bitów tego 8-bitowego
        rejestru licznika jest automatycznie zwiększane. Ósmy bit pozostaje tak, jak
        został zaprogramowany przy pomocy instrukcji <nobr>LDA R,A.</nobr> Dane zawarte
        w liczniku odświeżania są wysyłane na dolną połowę magistrali adresowej wraz z
        sygnałem informującym o odświeżaniu podczas dekodowania i wykonywania pobranej
        instrukcji. Ten sposób odświeżania jest przezroczysty dla programisty i nie
        powoduje żadnych opóźnień wykonania instrukcji programu. Podczas odświeżania
        zawartość rejestru <code>I</code> jest umieszczana w górnej połówce magistrali
        adresowej.</p>
    <h4 class="bl1">Rejestry Akumulatora i Znaczników</h4>
    <p class="bl2">Mikroprocesor zawiera dwa niezależne, 8-bitowe akumulatory oraz
        związane z nimi 8-bitowe rejestry znaczników. Akumulator <code>A</code>
        przechowuje wynik 8-bitowych operacji arytmetycznych lub logicznych, natomiast
        rejestr znaczników <code>F - FLAG</code> informuje o specyficznych warunkach dla
        operacji 8- i 16-bitowych, np. zawiera informację, czy wynikiem danej operacji
        jest zero lub wartość różna od zera. Programista wybiera&nbsp; akumulator i
        rejestr znaczników przy pomocy pojedynczej instrukcji wymiany <nobr><code>EX AF,AF'</code></nobr><code><nobr></nobr></code><nobr>,</nobr>
        zatem możliwa jest praca z dowolną parą tych rejestrów.</p>
    <p class="bl2">&nbsp;</p>
    <h3 class="bl1">Rejestry ogólnego przeznaczenia</h3>
    <p class="bl2">W dwóch dobranych zestawach rejestrów ogólnego przeznaczenia
        znajduje się po sześć rejestrów 8-bitowych, które można używać indywidualnie
        jako rejestry 8-bitowe lub w parach jako rejestry 16-bitowe. Jeden zestaw jest
        zwany <code>BC</code>, <code>DE</code> i <code>HL</code>, a drugi <code>BC'</code>,
        <code>DE'</code> i <code>HL'</code>. W każdej chwili programista może
        instrukcją <code>EXX</code> przełączyć się z jednego zestawu na drugi. W systemach
        wymagających szybkiej odpowiedzi na przerwania jeden zestaw rejestrów ogólnego
        przeznaczenia oraz akumulator i rejestr znaczników może być zarezerwowany dla
        takiej szybkiej procedury. Powoduje to znaczne skrócenie czasu obsługi
        przerwania, ponieważ odpada potrzeba zapamiętywania stanu używanych rejestrów na
        stosie przy wejściu do procedury przerwania oraz odtwarzania stanu tych
        rejestrów przy wyjściu z procedury. Rejestry ogólnego przeznaczenia stosowane są
        praktycznie we wszystkich aplikacjach. Ułatwiają również programowanie,
        szczególnie w systemach opartych na pamięci ROM, gdzie jest dostępne mało
        zewnętrznej pamięci R/W.</p>
    <p class="bl2">&nbsp;</p>
    <h2><a name="Jednostka">Jednostka</a> Arytmetyczno Logiczna
        <span style="font-weight: 400"> <span class="rem">(JAL)</span></span></h2>
    <p class="bl1">8-bitowe instrukcje arytmetyczne i logiczne mikroprocesora
        wykonywane są w JAL. Wewnętrznie JAL komunikuje się z rejestrami i zewnętrzną
        magistralą danych przy pomocy wewnętrznej magistrali danych. Funkcje wykonywane
        przez JAL to:</p>
    <ul>
        <li>
            <p class="bl1">Dodawanie</p></li>
        <li>
            <p class="bl1">Odejmowanie</p></li>
        <li>
            <p class="bl1">Iloczyn logiczny AND</p></li>
        <li>
            <p class="bl1">Suma logiczna OR</p></li>
        <li>
            <p class="bl1">Różnica symetryczna EXOR</p></li>
        <li>
            <p class="bl1">Porównywanie</p></li>
        <li>
            <p class="bl1">Przesuwy i obroty bitów w lewo i prawo <span class="rem">
  (arytmetyczne i logiczne)</span></p></li>
        <li>
            <p class="bl1">Zwiększanie o 1</p></li>
        <li>
            <p class="bl1">Zmniejszanie o 1</p></li>
        <li>
            <p class="bl1">Ustawianie bitu</p></li>
        <li>
            <p class="bl1">Zerowanie bitu</p></li>
        <li>
            <p class="bl1">Testowanie bitu</p></li>
    </ul>
    <p class="bl1">&nbsp;</p>
    <h3><a name="Rejestr_Instrukcji">Rejestr Instrukcji</a> oraz Sterowanie
        Mikroprocesorem</h3>
    <p class="bl1">Po pobraniu każdej instrukcji z pamięci zostaje ona umieszczona w
        rejestrze <code>INSTRUKCJI</code> i zdekodowana. Funkcje tę wykonuje sekcja
        sterująca mikroprocesora, która następnie dostarcza odpowiednich sygnałów
        sterujących, niezbędnych do odczytu/zapisu danych do rejestrów, sterowania
        Jednostką Arytmetyczno-Logiczną oraz wygenerowania pożądanych zewnętrznych
        sygnałów sterujących.</p>
</div>
<p class="bl1">&nbsp;</p>





</body></html>